---
title: Haka-luottamusverkosto - palvelusopimus
sidebar: home_sidebar
permalink: haka_liite_1.html
folder: palvelusopimus
---

## Liite 1. Tunnistamispalveluun liittyvät keskeiset käsitteet 

Autentikointi
: (engl. authentication) ks. henkilöllisyyden todentaminen.

Attribuutti
: (engl. attribute) Loppukäyttäjää, hänen ominaisuuttaan tai rooliaan kotiorganisaatiossa kuvaileva tieto.

ARP, Attribute release policy
: Shibboleth-dokumentaatiossa käytetty termi loppukäyttäjän tai hänen kotiorganisaationsa tekemälle määritykselle siitä, mitä attribuutteja loppukäyttäjästä luovutetaan palveluntarjoajalle. 

CA
: (engl. certificate authority) ks. varmentaja.

DS
: (engl. discovery service) Luottamusverkoston operaattorin tai palveluntarjoajan asettama palvelin, josta loppukäyttäjä valitsee kotiorganisaationsa.

<a name='fep-1' />FunetEduPerson-skeema
: Määritys luottamusverkostossa siirrettävien luottamusverkoston yhteisten attribuuttien rakenteesta ja merkityksestä.


Haka-luottamusverkosto
: Suomessa opetusministeriön hallinnonalaan kuuluvien yliopistojen ja ammattikorkeakoulujen perustama luottamusverkosto, johon tässä sopimusliitteessä viitataan sanalla luottamusverkosto.

Henkilötieto
: <a name='hetil-1' />(henkilötietolaki)  Henkilötiedolla tarkoitetaan kaikenlaisia luonnollista henkilöä taikka hänen ominaisuuksiaan tai elinolosuhteitaan kuvaavia merkintöjä, jotka voidaan tunnistaa häntä tai hänen perhettään tai hänen kanssaan yhteisessä taloudessa eläviä koskeviksi. 

: Attribuutti tai useamman attribuutin muodostama joukko on henkilötieto, jos yllä oleva määritelmä täyttyy.

Henkilötiedon käsittely
: <a name='hetil-2' />(henkilötietolaki) Henkilötietojen käsittelyllä tarkoitetaan henkilötietojen keräämistä, tallettamista, järjestämistä, käyttöä, siirtämistä, luovuttamista, säilyttämistä, muuttamista, yhdistämistä, suojaamista, poistamista, tuhoamista sekä muita henkilötietoihin kohdistuvia toimenpiteitä.


Henkilöllisyys, identiteetti
: (engl. identity) Tosielämän henkilön abstraktio tietojärjestelmässä. Koostuu häntä kuvailevien attribuuttien joukosta.

Henkilöllisyyden todentaminen
: Loppukäyttäjän henkilöllisyyden varmistaminen kotiorganisaation  aikaisemmin rekisteröimäksi henkilöksi.

Kotiorganisaatio
: (engl. Identity Provider, Credential Provider, Home organisation) Luottamusverkoston jäsen, joka ylläpitää organisaatioonsa kuuluvien loppukäyttäjien attribuutteja ja vastaa hänen henkilöllisyytensä todentamisesta luottamusverkostossa. Kotiorganisaatio asettaa SAML Identity Provider –palvelimen ja rekisteröi sen luottamusverkostoon.

Käyttäjähallinto, identiteetin hallinta
: (engl. identity management) Toimenpiteet ja mekanismit, joiden avulla organisaatio pitää kirjaa käyttäjistään ja heidän käyttöoikeuksistaan.

Loppukäyttäjä
: Kotiorganisaation opiskelija, työntekijä tai organisaationsa toimintaan muulla tavoin liittyvä henkilö, joka käyttää Palveluntarjoajien tarjoamia palveluja.

Luottamusverkosto
: (engl. federation) Organisaatioiden muodostama yhteisö, joka päättää tehdä yhteistyötä käyttäjien tunnistamiseksi yli organisaatiorajojen. 

: Katso myös: Haka-luottamusverkosto


: On syytä huomata, että käsite luottamusverkosto on vain kuvaileva, eikä yksin tai yhdessä muiden käsitteiden kanssa luo luottamusverkoston jäsenten välille yhdistystä, yhteisöä, yhteenliittymää, konsortiota tai muuta oikeudellista rakennetta.

Luottamusverkoston jäsen
: Liitteessä 2 tarkemmin määritelty yliopisto, ammattikorkeakoulu, tutkimuslaitos, yliopistollinen sairaala tai opetusta ja tutkimusta tukeva organisaatio, joka on liittynyt luottamusverkostoon allekirjoittamalla Luottamusverkoston jäsenen liittymissopimuksen.
Luottamusverkoston jäsen voi toimia luottamusverkostossa kotiorganisaationa ja palveluntarjoajana.

Luottamusverkoston kumppani
: Organisaatio, joka ei ole luottamusverkoston jäsen, mutta on allekirjoittanut luottamusverkoston operaattorin kanssa Luottamusverkoston kumppanin liittymissopimuksen sähköisten palveluiden tarjoamisesta kotiorganisaatioiden tunnistamille käyttäjille.

Luottamusverkoston osapuoli
: Luottamusverkoston operaattori, jäsen tai kumppani.

Metatieto
: Tekniset ja hallinnolliset tiedot, jotka kuvaavat luottamusverkostoon liittyneitä kotiorganisaatioita ja palveluntarjoajia ja heidän SAML-tunnistuslähteitään ja SAML-palvelujaan.

Nimitunniste
: (engl. Name Identifier) SAML-tunnistuslähteen loppukäyttäjälle antama viitenumero, jolla SAML–palvelu ja SAML-tunnistuslähde viittaavat tiettyyn loppukäyttäjään.

Operaattori
: Organisaatio, joka ylläpitää luottamusverkoston perusrakenteita, kuten luottamusverkoston metatietoa ja WAYF- tai DS-palvelinta.

Ohjausryhmä
: Neuvoa-antava toimielin, joka edustaa luottamusverkoston osapuolia ja jonka tehtävä on edistää ja koordinoida luottamusverkoston rakentamista ja käyttöä.

Palveluntarjoaja
: (engl. Service Provider) Luottamusverkoston jäsen tai kumppani, joka tarjoaa sähköisiä palveluja kotiorganisaatioiden tunnistamille käyttäjille. Palveluntarjoaja asettaa SAML-palvelun ja rekisteröi sen luottamusverkostoon.

SAML
: (engl. Security Assertion Markup Language) OASIS-konsortion määrittelemä XML-pohjainen kehikko identiteetinhallintaan liittyvän tiedon vaihtamiseen organisaatioiden välillä.

SAML-palvelu (SAML Service Provider)
: Palveluntarjoajan asettama palvelin, joka vastaanottaa todennetun loppukäyttäjän tunnistusselosteen SAML-tunnistuslähteestä.

SAML-tunnistuslähde (SAML Identity Provider)
: Kotiorganisaation asettama palvelin, joka kirjautumishetkellä todentaa loppukäyttäjän henkilöllisyyden ja luovuttaa SAML-palvelulle häntä koskevan SAML-tunnistusselosteen.

SAML-tunnistusseloste (SAML assertion)
: SAML-määrityksen mukainen tietojoukko, joka sisältää tunnistuslähteen tekemiä kannanottoja (statement) loppukäyttäjän attribuuteista, käyttövaltuuksista ja suoritetusta henkilöllisyyden todentamisesta.

Shibboleth
: Internet2:ssa määritelty ja toteutettu väliohjelmisto (middleware), joka toteuttaa SAML-tunnistuslähteen ja SAML-palvelun.

Tekninen ryhmä
: Neuvoa-antava toimielin, jonka tehtävä on olla luottamusverkoston osapuolia yhdistävä tekninen keskustelufoorumi.

Tietosuojaseloste
: <a name='hetil-3' />Henkilötietolain 24 §:n sisältämän informointivelvoitteen ja 10 §:n rekisteriselosteen saatavillapitovelvoitteen yhdistämiseksi luotu käsite, josta huolehtimalla henkilötietoja keräävien verkkopalveluiden henkilötietolainmukaisuus voidaan varmistaa.

Valtuutus
: (engl. authorisation) Loppukäyttäjän oikeus palvelun käyttämiseen.

Varmenne
: (engl. certificate). Digitaalisesti allekirjoitettu tietojoukko, jota käytetään luottamusverkoston palvelinten ja niiden välisten viestien aitouden, eheyden ja luottamuksellisuuden varmistamiseen. 

Varmentaja
: (engl. Certificate authority) Organisaatio, joka antaa varmenteita luottamusverkostoon rekisteröidyille tai rekisteröitäville SAML-tunnistuslähteille ja -palveluille.

WAYF
: (engl. Where are you from). Luottamusverkoston operaattorin tai palveluntarjoajan asettama palvelin, josta loppukäyttäjä valitsee kotiorganisaationsa.